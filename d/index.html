<!DOCTYPE html>
<html lang="cs">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Aplikační software</title>
    <link rel="stylesheet" href="../css/vedlejsi.css" />
  </head>

  <body>
    <header>
      <h1>Aplikační software</h1>
      <p><a href="../index.html">Úvodní stránka</a></p>
    </header>
    <main>
      <p>
        Aplikace jsou uživatelské programy určené pro jeden nebo více
        specifických účelů. Pro spouštění aplikací je nezbytná přítomnost
        základního software - operačního systému.
      </p>
      <h3>ZÁKLADNÍ SKUPINY APLIKACÍ</h3>
      <h2>Kancelářské balíky</h2>
      <a id="kancelarske-baliky"></a>
      <p>
        <b>Kancelářské balíky</b>. Symbolický „balík“ programů obvykle tvoří
        textový procesor, tabulkový procesor, nástroj na tvorbu prezentací,
        databázový systém, někdy i groupwarové nástroje (systémy organizování
        času, zajišťování schůzek), grafické editory apod. Vedle komerčních
        Microsoft Office či Apple iWork existují také balíky OpenOffice nebo WPS
        Office, dostupné zdarma a pro řadu platforem.
      </p>
      <h2>Grafické aplikace</h2>
      <a id="graficke-aplikace"></a>
      <p>
        <b>Grafické aplikace</b>. Oblast grafiky je velmi široká; grafické
        programy umožňují vytvoření grafických dokumentů přímo v počítači,
        skenování papírových předloh i zachycení obrazu digitálním fotoaparátem.
        Dominantní postavení v této oblasti zaujímá profesionální software firmy
        Adobe (např. Adobe Photoshop, Adobe Illustrator aj.). Mezi oblíbené
        multiplatformní opensource grafické aplikace patří např. rastrový editor
        GIMP nebo vektorový Inkscape. Svébytné oblasti počítačové grafiky tvoří
        programy pro tvorbu animací, rozsáhlé konstrukční systémy
        <b>CAD</b> (Computer Aided Design) nebo programy <b>DTP</b> (Desktop
        Publishing) určené pro tvorbu tiskovin.
      </p>
      <h2>Multimediální programy</h2>
      <a id="multimedialni-programy"></a>
      <p>
        <b>Multimediální programy</b>. Umožňují vytváření, zpracování a
        prezentaci multimediálních, tedy především audiovizuálních dat na
        počítači. Kromě nejrůznějších multimediálních přehrávačů zde můžeme
        zařadit řadu programů pro editaci digitálního zvuku nebo videa, programy
        pro tvorbu multimediálních prezentací, výukové programy, ale také
        rozsáhlou oblast počítačových her.
      </p>
      <h2>Programy pro komunikaci v počítačové síti</h2>
      <a id="programy-pro-komunikaci-v-pocitacove-siti"></a>
      <p>
        <b>Programy pro komunikaci v počítačové síti</b>. Slouží pro správu
        počítačových sítí, vzdálené řízení počítače, přenos a přístup ke
        vzdáleným souborům a vzdálený tisk, pro připojení vnitřní podnikové sítě
        (intranet) na síť celosvětovou (Internet) přes poskytovatele Internetu.
        K základním uživatelským (klientským) aplikacím patří webové prohlížeče,
        klienty elektronické pošty a groupware (software pro skupinovou práci),
        prostředky online komunikace (IM - Instant Messaging) a jiné.
      </p>
      <h2>Informační a databázové systémy</h2>
      <a id="informacni-a-databazove-systemy"></a>
      <p>
        <b>Informační a databázové systémy</b>. Informační systémy (IS -
        information systems) představují komplexní programové vybavení určité
        instituce nebo firmy. Základem IS jsou obvykle tzv. datové sklady (data
        warehouse) založené na databázových systémech. Podnikové informační
        systémy bývají označovány zkratkou ERP (Enterprise Resource Planning) a
        jsou tvořeny celou řadou dílčích programových modulů (např. moduly pro
        výrobu, logistiku, správu majetku, účetnictví ...) K lídrům v oblasti
        informačních i databázových systémů patří velké firmy jako Oracle,
        Microsoft, IBM, SAP. Kromě komplexních IS jsou vyvíjeny mnohé
        specializované aplikace pro podporu výrobních procesů, ekonomických
        transakcí a nejrůznějších jiných pracovních činností.
      </p>
      <h2>Malware a antivirové programy</h2>
      <a id="malware-a-antivirove-programy"></a>
      <p>
        <b>Malware a antivirové programy</b>. Zatímco malware je počítačový
        program určený ke vniknutí nebo poškození počítačového systému, cílem
        antivirových programů (např. AVG, AVAST, ESET, Kaspersky Antivirus atd.)
        je chránit počítačové systémy před tímto nežádoucím softwarem.
      </p>
      <h2>Integrovaná vývojová prostředí</h2>
      <a id="integrovana-vyvojova-prostredi"></a>
      <p>
        <b>Integrovaná vývojová prostředí</b>. Obvykle jsou označována zkratkou
        <b>IDE</b>
        (Integrated Development Environment) a používají je programátoři k
        vývoji aplikací. Tradičně je tvoří editor s různými pomůckami pro psaní
        programového kódu, ladicí prostředky, překladače a další nástroje
        zefektivňující práci vývojářů.
      </p>
    </main>
  </body>
</html>
